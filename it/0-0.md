# Dove iniziare?

Ho creato una grande serie di tutorial che insegna Swift da zero, aiutandoti nel frattempo a costruire più di 20 app e giochi reali. Imparerai tutte le tecnologie essenziali richieste per essere un grande sviluppatore iOS, il corso è scritto in modo da insegnare soltanto le parti di Swift per un particolare progetto. Alla fine avrai imparato tutto il linguaggio e avrai da mostrare tante applicazioni.

Se preferisci imparare creando progetti, puoi saltare questa introduzione al linguaggio e iniziare a scrivere codice. Però, se questa è la prima volta in Swift, troverai sicuramente utile questa introduzione perché ti guida attraverso gli aspetti più importanti.

**Non mi interessa quale opzione scegli, quindi te le lascio entrambe.**

Se preferisci imparare Swift attraverso esempi, ti consiglio di saltare il resto dell'introduzione e andare direttamente al Progetto 1 dove inizi ad imparare Swift con un'app reale.

Se preferisci imparare Swift in una volta, dovresti continuare a leggere questa introduzione al linguaggio. Quando finisci, andrai comunque al Progetto 1 dove applicherai tutto ciò che hai imparato ad un'app reale.

Non preoccuparti, non ti stai perdendo niente: non c'è *niente* in questa introduzione che non sia trattato in uno dei progetti seguenti. Ti sto solo presentando questa scelta perché sai meglio di me come preferisci imparare, quindi puoi scegliere tu il punto di partenza.