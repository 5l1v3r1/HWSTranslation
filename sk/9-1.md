# Nastavenie

V tomto technickom projekte sa vrátime k projektu 7, aby sme vyriešili kritický problém využitím jedného z najdôležitejších dostupných framework-ov od firmy Apple: Grand Central Dispatch, alebo GCD. Už som daný problém spomínal, ale tu je zhrnutie z projektu 7:

*Sťahovaním dát z internetu vo funkcii `viewDidLoad()` sa naša aplikácia zasekne pokiaľ sa nepresunú všetky dáta. Existujú riešenia tohoto problému, ale aby sme sa vyhli zložitosti nebudeme sa im venovať až do projektu 9.*

Tento problém vyriešime použitím GCD, ktorý nám umožní stiahnúť dáta bez toho, aby sme zasekli užívateľské rozhranie. Ale upozorňujem: aj keď sa GCD spočiatku javí ako jednoduché riešenie, prináša so sebou mnoho ďalších problémov, takže budeme opatrní!

Ak si chceme svoju predošlú prácu uchovať ako referenciu, vytvoríme kópiu projektu 7 a nazveme ho projekt 9. Inak ho môžeme meniť priamo na mieste.
