# Nastavovanie

Tento projekt načíta zdroj dát z webstránky a rozloží ho na informácie užitočné pre užívateľa. Ako zvyčajne, je to len spôsob ako sa naučiť nové techniky vývoja iOS, ale priznajme si – už máme za opaskom dve aplikácie a dve hry, takže si už vytvárame celkom dobrý zoznam svojej roboty!

Tento raz sa naučíme o `UITabBarController` a formáte dát nazvanom JSON, ktorý je obľúbeným spôsobom posieľania a prijímania dát online. Nie je úplne jednoduché objaviť zaujímavé zdroje JSON dát ktoré by boli voľne dostupné, ale my si zvolíme "We the people" petície Bieleho Domu v USA, kde Američania môžu podávať žiadosti a iný za ne môžu hlasovať.

Niektoré sú úplne ľahkomyselné ("Chceme aby Amerika zostrojila Hviezdu Smrti"), ale má jednoduchý JSON formát voľne dostupný komukoľvek na čítanie, čo z neho pre nás robí ideálneho kandidáta. Mnoho učenia a ešte viac práce, takže hor sa do toho: vytvoríme v Xcode nový projekt vybraním šablóny Single View App. Nazveme ho Project7 a niekde si ho uložíme.
