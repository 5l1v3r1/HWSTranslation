# Nastavovanie

V tomto hernom projekte vytvoríme hru s gúľajúcou sa loptou pre iPad, za použitia akcelerometru – nakloníme zariadenie a lopta sa začne gúľať tým smerom, dúfajúc že sa po ceste vyhne jamkám.

Popri práci s akcelerometrom sa taktiež naučíme ako načítať plán levelu, ako mať precízne bitmask-y kolízií a ako napísať kód, ktorý bude bežať len na simulátore a nie na zariadení (alebo opačne). Takže sa naučíme pár vecičie, vytvoríme cool hru a ja si budem užívať na výslní poznania, že sa naše majstrovstvo Swift-u zlepšuje.

Vytvoríme nový SpriteKit projekt nazvaný Project26 a následne ho nastavíme pre prácu na iPad zariadení v **landscape right** orientácii, čo je viac obmedzujúce než na čo sme zvyčajne zvyknutí. Keďže budeme zariadenie nakláňať v rôznych smeroch, nemôžeme nechať zapnutú landscape left orientáciu, pretože by nám neustála rotácia obrazovky pokazila zážitok z hry!

Vykonáme zvyčajné čistenie Xcode SpriteKit template-u, nezabúdajúc na nastavenie bodu ukotvenia na X:0 Y:0 a rozmerov na 1024x768 v GameScene.sks. Potom si stiahneme súbory pre tento projekt z GitHub-u (<https://github.com/twostraws/HackingWithSwift>) a nakopírujeme obsah Content adresáru do nášho projektu.

V tomto projekte využijeme akcelerometer, ktorý nie je podporovaný v iOS Simulátore. Aby sme si prácu uľahčili, pridáme nejaký kód, ktorý nám umožní hru ovládať pomocou dotykov – nie je to vôbec taká zábava, ale aspoň nám to umožní testovať prostredníctvom simulátoru.
